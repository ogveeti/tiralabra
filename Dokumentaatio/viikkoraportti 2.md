# Viikkoraportti 2

## Mitä olen tehnyt tällä viikolla?
Olen lähinnä lukenut vanhoja mikropiirivalmistajien datalehtiä, application noteja ja vastaavaa kirjallisuutta, löytääkseni tietoa mm. yleisistä signalointipulssien ja pulssitaukojen pituuksista, millaisia ovat vaatimukset aikaresoluutiolle, minkä pituisella ikkunoinnilla saadaan riittävän tarkka taajuusresoluutio ja millä tavalla toistuvat symbolit kannattaisi erottaa toisistaan. Tämän lisäksi generoin testaustiedostoja ja kirjoitin koodin siihen pisteeseen, että pääsen rakentamaan itse algoritmia.

## Miten ohjelma on edistynyt?
Ohjelmaa pystyy nyt ajamaan komentoriviltä syötetiedoston kanssa. Ohjelmaan on tehty syötetiedoston luku, tarkastus ja käsittely näytelistaksi, näytelistan pilkkominen vakiokokoisiksi näytekehyksiksi, näytekehysten keskitehon tarkastus ja rajan ylittävien kehysten vienti prosessointiin. Koska itse prosessointialgoritmi puuttuu, tulostaa ohjelma vaan jokaisen näytekehyksen numeron ja tiedon siitä ylittikö kehyksen teho raja-arvon.

## Mitä opin tällä viikolla?
Opin valinnoista, joita on jouduttu punnitsemaan käytännön kompromisseja tehtäessä, kun yritetään muokata rajoitetulla tekniikalla reaalimaailmasta kerättyä dataa matemaattisesti laskettavaksi.

## Mikä jäi epäselväksi tai tuottanut vaikeuksia?
Olin koko viikon ulkomailla työmatkalla, enkä ehtinyt käyttää projektiin ollenkaan niin paljoa aikaa kuin olisin halunnut. Myös ergonomia pelkällä kannettavalla iltaisin hotellihuoneessa koodatessa asetti haasteita. Tämän vuoksi joudun kirimään kurssiaikataulua kiinni tulevalla viikolla. 

## Mitä teen seuraavaksi?
Rakennan ensimmäiseksi projektin testausympäristön ja aloitan yksikkötestien kehityksen, kun se jäi puuttumaan kuluneella viikolla. Muuten pääsen aloittamaan varsinaisen laskenta-algoritmin implementoinnin.

## Kulunut työaika
Kirjallisuuden tutkimiseen, arkkitehtuurin suunnitteluun ja ohjelmointiin meni n. 10h.  Testitiedostojen generointi ja viikkoraportin kirjoitus veivät yhteensä n. 2h.
