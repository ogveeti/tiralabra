# Viikkoraportti 1

## Mitä olen tehnyt tällä viikolla?
Viikko on pääasiassa kulunut mahdollisten projektiaiheiden keksimiseen ja taustatutkimukseen näiden toteuttamiskelpoisuudesta. Aihesuunnitelmani muuttui kurssin aloitusluennon jäljiltä, jonka jälkeen tutkin olemassa olevien tunnettujen FFT-algoritmien eroavaisuuksia ja ideoin mielenkiintoisia ongelmia ratkaistaviksi näiden avulla. Tämän lisäksi olen alustanut projektirepositorion ja kirjoittanut dokumentaatiota.

## Miten ohjelma on edistynyt?
Ohjelman toiminnallisuuden rakentamista ei ole vielä aloitettu. Olen kuitenkin valinnut ratkaistavan ongelman ja siihen käytettävän algoritmin, joka sanelee ohjelman teknistä toteutusta.

## Mitä opin tällä viikolla?
Minulla on paljon kokemusta FFT:n käytöstä työkaluna, mutta en ole juuri syventynyt eri algoritmien toteutustapoihin tai siihen, mikä oikeasti tekee laskennasta nopeaa verrattuna yksinkertaisen DFT:n laskemiseen. Projektin taustatutkimusta tehdessä olen joutunut perehtymään algoritmeihin hieman syvemmin, sekä kertaamaan signaalinkäsittelyn matemaattista teoriaa ja systeemianalyysin perusteita.

## Mikä jäi epäselväksi tai tuottanut vaikeuksia?
Matemaattista teoriaa on paljon, eivätkä kaikki ole tuttuja muuten kuin pintapuolisesti. Osaamiseni digitaalisesta signaalinkäsittelystä on myös melko puhtaasti työssä ja harrastuksessa opitun varassa, sillä aiheeseen liittyvä opetus on lähinnä teknillisten yliopistojen puolella.

## Mitä teen seuraavaksi?
Rakennan projektin kehitys- ja suoritusympäristön kuntoon, sillä se jäi vaiheeseen. Tämän jälkeen alan toteuttamaan projektin ydintoiminnallisuutta.

## Kulunut työaika
Arvioin käyttäneeni projektin taustatutkimukseen noin 16 tuntia ja dokumenttien kirjoitukseen 2 tuntia. 
